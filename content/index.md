::landingTitle

In deze game kruip jij in de rol van _moderator_ van een _reactieplatform_ en is het jouw taak om de discussie in goede banen te leiden. En misschien kan _Artificiele Intelligentie (AI)_ je daar wel een handje bij helpen...

<!-- Zou jij een trol herkennen tussen de reacties op een online artikel? En denk je dat een _getrainde computer_ dat ook zou kunnen? Leer hier meer over _online reageren_, _modereren_ en _Kunstmatige Intelligentie!_ -->

::

<!-- :searchBlob -->

<!-- :scrollMore -->

::imageText{class="left"}
Discussiëren doe je de hele dag door: met vrienden, ouders, docenten. In een goeie discussie luister je naar elkaars standpunten en ben je bereid je mening bij te stellen.
::
::imageText{}
Maar in online discussies gaat dit vaak mis: mensen praten er vaker langs elkaar heen en houden weinig rekening met elkaar waardoor een vijandige sfeer kan ontstaan.
::

::imageText{class=left type="avatar"}
Om de discussie in goede banen te leiden hebben online platforms vaak moderatoren in dienst. Tegenwoordig krijgen die vaak hulp van _Artificiële Intelligentie (AI)_.
::

::imageText{class=right}
Door het spelen van deze game krijg je meer inzicht in de wijze waarop mensen online discussies voeren en leer je om met hulp van AI de discussie niet te laten ontsporen.
::

---

# Voor scholen

## lespakket

_Wie is de trol?_ wordt in klasverband gespeeld. De game bestaat uit 6 hoofdstukjes die bestaan uit een korte video-uitleg die getoond kan worden op een klassikaal scherm; daarna volgen steeds opdrachten die leerlingen individueel of in tweetallen uitvoeren op hun telefoon.

De uitslag van de individuele opdrachten wordt vervolgens getoond op het grote scherm en kan gebruikt worden voor een klassikale discussie.

In de handleiding voor docenten (binnenkort hier te vinden) staan suggesties voor discussie, een begrippenlijst en meer informatie over het onderzoeksproject.

---

# Voor Bibliotheken

## Dialoogavonden

Voor bibliotheken organiseren we in samenwerking met [Alliantie Digitaal Samenleven](https://digitaalsamenleven.nl/) en [NEMO Kennislink](https://www.nemokennislink.nl/) zogenaamde _Dialoogavonden_. Tijdens een Dialoogavond gaan de aanwezigen onder leiding van een moderator in gesprek over onlinediscussievoering en hoe je met hulp van Artificiële Intelligentie (AI) dit soort discussies in goede banen kunt leiden.

---

# Voor Festivals

## beat-the-bot!

In de wetenschap zijn er steeds meer initiatieven om AI op een goede manier in te zetten. Bijvoorbeeld door bots te ontwikkelen die constructieve bijdragen herkennen in een online discussie. Onderzoekers in het project [BETTER-MODS](https://better-mods.uvt.nl/) houden zich hiermee bezig.

Promovendus Cedric Waterschoot ontwikkelde een constructiviteitsbot. Voor het ontwikkelen van deze bot heeft de onderzoeker het computermodel getraind op duizenden reacties van nu.nl.

Het computermodel leert door het vinden van patronen in de reacties die als constructief zijn aangemerkt. Welke patronen dat zijn is voor de mens onzichtbaar, oftewel: een ‘black box’.

Probeer het uit en Beat the bot! Schrijf _de meest constructieve bijdrage_ die je kunt bedenken. De top-5 van meest constructieve reacties volgens de bot worden binnenkort hieronder getoond.

[Lees hier](https://meertens.knaw.nl/2021/06/24/hoe-kan-ai-bijdragen-aan-een-gezonder-debat/) een interview met Cedric Waterschoot over zijn onderzoek.

---

# Blog

:blog

---

# Over ons

## Wie is de trol?

_Wie is de trol?_ is een initiatief van onderzoekers van het Meertens Instituut en Tilburg University in samenwerking met NEMO Kennislink en mogelijk gemaakt door de [Nationale Wetenschapsagenda (NWO)](https://www.nwo.nl/en/researchprogrammes/dutch-research-agenda-nwa).

Het project heeft als doel om digitale vaardigheden van jongeren en senioren te vergroten door hen kennis te laten maken met de werking van kunstmatige intelligentie in online discussies en inzicht te geven in de mechanieken die werkzaam zijn in online discussievoering.

De game is ontwikkeld door [Basten Stokhuyzen](https://bstn.nl) in samenwerking met Cedric Waterschoot en Mathilde Jansen.
Bij Wie is de trol? zijn de volgende organisaties aangesloten:

:partners

::hidden
Meer [Achtergrond informatie](/lees-meer).
::
